# -*- mode: mandoku-view; -*-
#+TITLE: 爾雅注疏
#+DATE: 2016-04-12 14:30:27.739914
#+PROPERTY: ID KR1j0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 20
<pb:KR1j0004_WYG_020-1a>¶
　　爾雅注疏卷十考證¶
¶
　　釋魚第十六¶
¶
　　鰋注今鰋額白魚○陸本額作&KR0725;¶
¶
　　鱧○鄭樵曰今只謂之鱧多在泥水中服食家忌食¶
鱀是鱁注鱀䱜屬胎生健啖細魚○陸本䱜作□啖作¶
㗖玉篇鱁鮧也鮧亦作鯷本草鮧今人皆呼慈音即¶
是鮎魚爾雅翼鮧魚偃額兩目上陳方頭大尾小身¶
身滑無鱗謂之鮎魚言黏滑也鯷同鮷博雅鮎也¶
¶
<pb:KR1j0004_WYG_020-1b>¶
　　鮥鮛鮪○陸本鮛作叔¶
¶
　　魵鰕○鄭樵曰說文字林皆謂魵魚名出穢邪頭國郭¶
氏引以為證樵謂魵魚自有之而此所謂魵者乃鰕¶
也不得引彼證此¶
¶
　　鯬鯠注未詳○鄭樵曰今鰻魚也亦呼鰻鯬(臣照)按集¶
韻鰻鯠魚也本草鰻鱺似鱓而腹大鄭樵說是¶
¶
　　蛭蟣○鄭樵本無此二字¶
¶
　　魁陸注外有理縱橫○陸本縱作從鄭樵曰魁蛤也見¶
<pb:KR1j0004_WYG_020-2a>¶
本草詳矣而郭氏謂為蚶按蚶即瓦隴也亦名&KR1173;䗯¶
與此自殊¶
¶
　　鼁&KR1434;蟾諸○陸本&KR1434;作□諸作蠩¶
¶
　　蜌螷注今江東呼蚌長而狭者為螷○陸本螷作蠯¶
蚌含漿○鄭樵曰按此今謂之珠母老能産珠其甲曰¶
方諸照月生水故曰含漿¶
¶
　　蠃小者蜬○鄭樵曰今所謂鸚鵡杯者是¶
¶
　　左倪不類注行頭左庳○陸本庳作俾¶
¶
<pb:KR1j0004_WYG_020-2b>¶
　　貝小者鰿○陸本鰿作□¶
¶
　　蠑螈蜥蝪蜥蝪蝘蜓蝘蜓守宫也○鄭樵曰今按小而¶
青者曰蜥蝪大而黃者曰蝘蜓最小在墻間砌下者¶
曰守宫¶
¶
　　螣螣蛇○石經作螣螣蛇鄭樵本作□螣蛇¶
¶
　　蝮虺博三寸首大如擘○陸本蝮作□虺作虫鄭樵曰¶
樵疑擘爲臂之訛爾豈有身廣三寸而頭如拇指者¶
¶
　　鯢大者謂之鰕注今鯢魚似鮎四脚前似彌猴後似狗¶
<pb:KR1j0004_WYG_020-3a>¶
聲如小兒啼大者長八九尺别名鰕疏雌鯨也○(臣¶
照)按本草鯢魚一名王鮪在山溪中似鮎有四脚長¶
尾能上樹天旱則含水上葉覆身鳥來飲水因而取¶
之伊洛間亦有聲如小兒啼故曰鯢魚一名鱯魚一¶
名人魚膏燃燭不滅此與郭合若從邢疏曰雌鯨也¶
則是鯨鯢之鯢未必如郭氏之㫖¶
¶
　　魚枕謂之丁魚腸謂之乙魚尾謂之丙○石經作魚之¶
尾謂之丙鄭樵曰以本有此名故作文字者象其形¶
<pb:KR1j0004_WYG_020-3b>¶
而爲之此則爲實文也如十日之字乃因音借此耳¶
許氏妄以乙丙丁之字而取十日之義焉¶
¶
　　二曰靈龜注縁中文似蝳蝐○陸本蝳蝐作瑇瑁¶
三曰攝龜○鄭樵曰或言此龜乃蛇所化故頭尾似蛇¶
俗呼鴦龜好食蛇亦謂之蛇龜¶
¶
　　釋鳥第十七¶
¶
　　隹其鳺鴀○鄭樵曰今所謂鵓鳩也謹愿之鳥其指之¶
之辭鳥之短尾者皆謂之佳惟夫不專名焉故指佳¶
<pb:KR1j0004_WYG_020-4a>¶
爲夫不也¶
¶
　　鶌鳩鶻鵃○鄭樵曰今謂之鸜鵒廣雅謂爲斑鳩誤矣¶
斑鳩即鵓鳩也¶
¶
　　鷑鳩鵧鷑○鄭樵曰按此似鸜鵒無冠而尾長多在山¶
寺㕑檻間今謂之烏鶂¶
¶
　　鴡鳩王鴡注鳥摯而有别○陸本摯作鷙鄭樵曰鳧類¶
多在水邉舊說鵰類誤矣¶
¶
　　鴗天狗○鄭樵曰魚狗也似翡翠而小青碧可愛¶
<pb:KR1j0004_WYG_020-4b>¶
鷚天鸙○鄭樵曰按此雀類似鶉而小尾長所在寒月¶
多有之¶
¶
　　輿鵛鷋注未詳○陸本輿作與廣雅鵛雀怪鳥¶
¶
　　鶾天雞○鄭樵曰按今有吐錦鷄蓋雉類惟蜀中有之¶
甚有文彩¶
¶
　　鷽山鵲注長尾觜脚赤○陸本鵲作□觜作鴜¶
¶
　　鷣負雀○鄭樵曰按此即今之小鷂也蓋鶻類南方無¶
鷹唯呼此爲鷹¶
¶
<pb:KR1j0004_WYG_020-5a>¶
　　齧齒艾注未詳○鄭樵曰艾即鴱也見下文¶
¶
　　鶨䳢老○(臣照)按鄭樵本只有鶨䳢二字無老字下文¶
作老&KR2046;鴳今此本下文只鳸鴳二字而老字連上攷¶
鄭樵注鶨䳢云鶨音彖郭云鴒鶨也俗呼癡鳥字林¶
云句喙鳥此蓋鴟類能捕雀句喙目圜黃可畏如拳¶
大又鄭樵老&KR2046;鴳注云鴳音晏雀也舊注諸家皆斷¶
老上屬曰鶨䳢老惟樊光斷鶨䳢為句以老下屬據¶
春秋九鳸有桑鳸老鳸則老字應屬下明矣鄭說是¶
¶
<pb:KR1j0004_WYG_020-5b>¶
　　桑鳸竊脂○鄭樵曰按此鳥今謂之蠟觜性甚慧可教¶
色微緑其觜似蠟竊古淺字言淺有脂色謂其觜之¶
色也¶
¶
　　鸒斯鵯鶋○鄭樵本鸒作鷽¶
¶
　　密肌繫英○陸本密作□英作鶧鄭樵曰英鷄也喙啖¶
石英故謂名焉¶
¶
　　巂周　燕燕鳦○(臣照)按說文作巂周燕下文惟燕鳦¶
二字蓋云巂周者燕也燕即鳦也巂周狀燕之聲以¶
<pb:KR1j0004_WYG_020-6a>¶
爲名也與郭異¶
¶
　　春鳸鳻鶞夏鳸竊𤣥秋鳸竊藍冬鳸竊黃桑鳸竊脂棘¶
鳸竊丹行鳸唶唶宵鳸嘖嘖○陸本鳸作扈¶
¶
　　鶭澤虞○鄭樵曰按此鳥亦多在田中閩人呼為姑鷄¶
又謂其鳴名姑鷄紡以其聲類紡聲且聒聒不輟¶
¶
　　鶿鷧○(臣照)按埤雅云鳥似鶂而黒一名鷧郭注即鸕¶
鷀也李時珍曰韻書盧與兹皆黒也此鳥深黒故名¶
鷧者其聲自呼¶
¶
<pb:KR1j0004_WYG_020-6b>¶
　　鷯鶉其雄鶛牝痺○痺石經陸本鄭本並作庳¶
¶
　　鸍沈鳧○鄭樵曰似鶩而小尾白俗呼水䲹好沒故曰¶
沈鳧¶
¶
　　萑老鵵○鄭樵曰疑此即訓狐以其首似狐鵵故有此¶
等名¶
¶
　　狂㝱鳥○陸本狂作鵟¶
¶
　　楊鳥白鷢○楊鳥二字石經鄭樵本並合為一字作鸉¶
音楊¶
¶
<pb:KR1j0004_WYG_020-7a>¶
　　鷆蟁母○石經作□母¶
¶
　　鷉須鸁注鷉鷿鷉似鳧而小膏中瑩刀○陸本鷿作□¶
瑩作鎣¶
¶
　　鴩餔敊注未詳○陸本鴩作䳀敊作豉(臣照)按通雅曰¶
即鵓鳩俗譌呼鵓姑子又蒼頡篇餔榖鳥即布穀然¶
則餔豉亦餔穀之譌¶
¶
　　鵲鵙醜其飛也翪○石經鵙作鵙¶
¶
　　鳧鴈醜其足蹼○陸本蹼作□¶
<pb:KR1j0004_WYG_020-7b>¶
¶
¶
¶
¶
¶
¶
¶
¶
　　爾雅注疏卷十考證¶
¶
